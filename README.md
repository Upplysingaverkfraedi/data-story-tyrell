[![Review Assignment Due Date](https://classroom.github.com/assets/deadline-readme-button-22041afd0340ce965d47ae6ef1cefeee28c7c493a6346c4f15d667ab976d596c.svg)](https://classroom.github.com/a/t4XiNpEJ)
# Gagnafrásögn, kynning og mælaborð

## Verkefni

Þetta verkefni er tvíþætt:

1. **Skýrsla** – Þið þurfið að skila skýrslu þar sem þið útskýrið hvernig þið nálguðust gagnaöflun,
   meðhöndlun gagna og hvaða niðurstöður þið teljið markverðastar og setjið fram sem mælaborð.
2. **Mælaborð og kynning** – Þið þurfið að hanna mælaborð og halda 7 mínúta kynningu þar sem
   þið útskýrið mælaborðið fyrir bekknum. Í kynningunni þarf að sýna hvernig mælaborðið virkar og
   hvers vegna samnemendur ættu að nýta sér það.

### Mælaborð

Mælaborðið er hannað fyrir samnemendur ykkar í upplýsingaverkfræði. Þau hafa einhverja grunnþekkingu
á SQL, en eru ekki sérfræðingar í gagnavinnslu. Því er mikilvægt að:

- **Sannfæra áhorfendur**: Sýnið þeim hvers vegna mælaborðið er gagnlegt og áhugavert.
- **Skýrt viðmót**: Mælaborðið þarf að vera auðvelt í notkun og bjóða upp á skýra framsetningu
  gagna.

## Skipulag

Það eru sex teymi í verkefninu, sem hver samanstendur af 4 einstaklingum (ath. það er mögulega
að bætast nýr einstaklingur við teymið):

- **Baratheon**
- **Greyjoy**
- **Lannister**
- **Martell**
- **Targaryen**
- **Tyrell**

Þið getið valið á milli þriggja umfjöllunarefna:

- **Tímataka.net** – Hlaup frá ágúst mánuði undanfarin 7 ár
    - Þar sem þið sækið gögnin fyrir frá `sqlite` verkefnum hinna teymanna, og sameinið við ykkar
      gagnagrunn.
- **Saga Ísfólksins** - Bókabálkurinn eftir Margit Sandemo
    - Hér notið þið `isfolkid.db` gagnagrunninn sem við unnum með í `sqlite` verkefninu.
- **Game of Thrones**.
    - Hér notið þið _PostgreSQL_ gagnagrunnstenginguna sem við unnum með í `postgresql` verkefninu.

Aðeins tvö teymi mega vinna að sama efni. Skráning á umfjöllunarefni fer fram í mánudagstíma 
þann 14. október á töflu, þar sem fyrstur kemur fyrstur fær.

## Skil og kynning

- **Skil á skýrslu**: PDF (eða html) útgáfa á skýrslan þarf að vera komin inn á Canvas fyrir 20.
  október. Hún þarf líka að vera í GitHub repo'inu (sem þá t.d. `.md`, `.Rmd` eða `.tex` skrá).
- **Kynning á mælaborði**: Þið kynnið mælaborðið í mánudagstíma þann 21. október. Munið að allir
  meðlimir teymisins þurfa að taka jafnan þátt í kynningunni. Þið fáið 5-10 mínútur til að kynna,
  þannig æfið ykkur áður en þið kynnið svo þið farið ekki yfir tímamörk.

## Frjálst val á framsetningu

Það er engin krafa um að fylgja ákveðinni tegund af framsetningu fyrir þetta verkefni. Þetta efni er
mjög frjálst, og þið eruð hvött til að vera skapandi. Þið getið „brainstormað“ hugmyndir og í
sameiningu metið hversu áhrifaríkar þær eru. Ef þið eruð í vafa, er gott að leita ráða hjá kennara
um hvað gæti verið áhrifaríkasta leiðin til að kynna efnið.

Hins vegar er mikilvægt að myndirnar sem þið veljið til að sýna gögnin ykkar lýsi gagnasettinu vel
og hjálpi ykkur að spinna áhugaverða sögu um gögnin sem fangar athygli áhorfenda. Þessi saga ætti að
draga fram það sem þið teljið áhugaverðast við gögnin og hvernig hægt er að nýta þau.

## Aðalatriði sem skýrslan þarf að innihalda

1. **Lýsing á gagnaöflun** – Hvernig voru gögnin fengin og hvaðan komu þau?
2. **Gagnavinnsla** – Hvernig voru gögnin meðhöndluð?
3. **Markverðustu niðurstöður** – Hverjar voru helstu niðurstöður ykkar?
4. **Mælaborðið** – Hvernig mælaborð hönnuðuð þið og hver er tilgangur þess?

## GitHub Repo

Öll verkefnin þurfa að vera unnin í GitHub repo sem teymið deilir. Þar þarf að vera uppfært
`README.md` skjal með eftirfarandi:

- **TL;DR** – Stutt útskýring á verkefninu ykkar og lykilniðurstöðum (til að hjálpa öðrum að skilja
  verkefnið, og hvetja þau til kynna sér efnið frekar).
- **Strúktur** - Hverig er repoið sett upp, t.d. lýsa möppum og mikilvægum skrám stuttlega.
- **Keyrsluuppsetning** – Hvernig er hægt að keyra kóðann ykkar á öðrum tölvum. Passið að þetta sé
  skýrt og auðvelt að fylgja eftir, og það sé ljóst hvernig eigi að nálgast viðkvæmar upplýsingar 
  (einsog lykilorð og notendanöfn) ef við á.

## Einkunnagjöf

Þið munuð ekki aðeins vinna að ykkar eigin verkefni, heldur þurfið þið einnig að gefa hinum teymunum
einkunn eftir að hafa hlustað á kynningu þeirra. Einkunnin verður byggð á:

- **Gagnafrásögn** – Hversu skýr og aðgengileg er kynningin þeirra? Hversu frumlegt og áhugavert er
  efnið?
- **Mælaborðið** – Hversu auðvelt er að nota mælaborðið? Hversu skýr er tilgangur þess?

## Mikilvægar dagsetningar

- **Skráning á umfjöllunarefni**: 14. október.
- **Skil á skýrslu**: 20. október.
- **Kynning á mælaborði**: 21. október.

## Viðbótarleiðbeiningar

- **Öll svör verða að vera rökstudd með skýrri röksemdafærslu.**
- **PR (Pull Request)**: Þið þurfið að nota PR til að yfirfara lausnir hvers annars. Tvær samþykktir
  eru nauðsynlegar fyrir hverja breytingu.
- **Geymið ekki viðkvæmar upplýsingar í GitHub repo** – Notið `.gitignore` og umhverfisbreytur fyrir
  lykilorð og notendanöfn.

---

## Viðvörun: Ekki vista lykilorð í GitHub repo

Að vista lykilorð, notendanöfn eða aðrar viðkvæmar upplýsingar í GitHub repo sem er opinber (public)
er mjög alvarlegt öryggisbrot. Hér eru nokkrar ástæður fyrir því að það má aldrei gera þetta:

1. **Öryggisbrestur** – Opnar fyrir öryggisbrot.
2. **Kostnaður** – Þriðji aðili gæti misnotað gögnin.
3. **Git útgáfusaga** – Það er erfitt að fjarlægja viðkvæmar upplýsingar úr útgáfusögunni.
4. **Orðspor** – Slíkar villur geta skaðað orðspor þitt sem forritari.

